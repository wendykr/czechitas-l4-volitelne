# Práce s řetězci, podmínky - Lekce 4

Volitelné úložky na doma pro kurz JavaScript 1 od Czechitas.

## 1. Ruleta

Na obrázku vidíte rozložení čísel na klasické Francouzské ruletě. Ruleta obsahuje čísla 0 - 36. Každé číslo s výjimkou nuly je buď sudé nebo liché a zároveň červené nebo černé. Pro čísla 1 až 10 a 19 až 28 platí, že lichá čísla jsou červená a sudá jsou černá. Pro zbytek platí obrácené pravidlo, tedy lichá jsou černá a sudá červená. Nula není ani lichá ani sudá, ani černá ani červená.

![ukázka výsledku](https://kodim.cz/cms/assets/kurzy/javascript-vyuka/js-1/retezce-podminky/volitelne-ulozky/cvdoma%3Eruleta/roulette.png)

Vytvořte stránku, které uživatel zadá číslo a stránka odpoví, jestli jde o číslo sudé nebo liché, černé nebo červené, nebo je to nula.


## 2. Přestupný rok

Napište program, který po zadání kalendářního roku vypíše, zda jde o rok přestupný, či nikoliv.

- Letopočet je přestupný, pokud je dělitelný čtyřmi. Roky, které jsou dělitelné 100 jsou ovšem přestupné pouze tehdy, jsou-li zároveň dělitelné 400.


## 3. Přestupný rok 2

Napište program, který po zadání kalendářního roku vypíše, zda jde o rok přestupný, či nikoliv.

- Rozhodnutí v programu proveďte **pouze pomocí jedné podmínky se dvěma větvemi**. Nesmíte použít vnořené ani žádné další pomocné podmínky.


## 4. Přestupný rok 3

Napište program, který po zadání kalendářního roku vypíše, zda jde o rok přestupný, či nikoliv.

- Rozhodnutí v programu proveďte **pouze pomocí jedné podmínky se dvěma větvemi**. Nesmíte použít vnořené ani žádné další pomocné podmínky.
- V celém programu smíte použít **pouze dvě logické operace**.